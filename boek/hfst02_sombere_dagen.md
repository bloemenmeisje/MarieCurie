# DEEL 1: Mania wordt Marie
## Hoofdstuk 2: Sombere dagen.

Marie en haar zus Helena gaan naar school op het instituut van juffrouw Sikorska, waar ze Pools onderwijs genieten.  Natuurlijk werd dit niet toegelaten omwille van de Russische overheersing. 
Marie is een uitstekende leerling op de school en ze zit zelfs 2 jaar verder. Op een dag komt op haar school een inspecteur voor bijzondere scholen in Warschau op bezoek. Alle Poolse boeken waaruit geleerd wordt, verdwijnen als de bliksem en plots zitten alle meisjes heel netjes te naaien. De meisjes worden ook getest in hun kennis van de Russische taal. Zo moeten ze bv het Onze Vader in het Russisch kunnen opzeggen. De inspecteur vindt dat superbelangrijk. Hij zegt ook dat het lezen en rekenen niet zo belangrijk is.
Op die manier ontwikkelt Marie een gevoel van haat en venijn tegenover de Russische bezetting, want ze haat liegen.

Marie wordt ook verdrietig door verscheidene “rampen” in het leven van haar familie. Zo vertrekt haar moeder op een bepaald moment naar Nice voor een TBC-behandeling en ze zal een jaar wegblijven. Maar zelfs dat jaar in Nice helpt haar gezondheid niet vooruit.
Vader valt ondertussen in ongenade bij de Russische bezetter, dit door toedoen van Iwanow. De vader van Marie verliest zijn job en dus ook zijn loon. Vanaf dan verhuizen ze verscheidene keren. Om de financiële problemen een hoofd te bieden, gaat papa Sklodowski lesgeven aan inwonende leerlingen, maar ook dat brengt problemen met zich mee. Want 1 van de leerlingen steekt 2 zussen van Marie aan met tyfus.  Zosia en Bronia worden besmet met tyfus. Niet veel later zal Zosia overlijden. Voor Marie is dat de eerste keer dat ze met de dood kennismaakt. 

Haar vader geeft ook onderwijs aan zijn slimme dochter en hij leest voor uit alle mogelijke boeken die hij bewaart in zijn bibliotheek. Dat gaat heel gemakkelijk en op die manier kunnen ze samen ontsnappen aan het verdriet en de angst voor ziekte en dood. Ze ervaart ook de angst voor de tirannie van de Russen en niet te vergeten, ook de angst voor het verlies van haar mama blijft. Mama is nog slechts een schaduw van zichzelf en zoals Marie gevreesd had, zal niet veel later haar moeder overlijden.
Van dan af zal vader voor zijn kinderen zorgen en wijdt hij al zijn vrije uren aan zijn gezin.
